<!DOCTYPE html>
<html lang="en">
  <head>
    <meta charset="UTF-8" />

    <link rel="stylesheet" href="/style.css" />
  </head>
  <body>
    <a href="/index.html" class="tostart">back to start</a>
    <div class="review--container">
      <div class="review">
        <img class="review--omslag" src="/image/books/morgonstjärnan.jpg" />
        <div class="book--title">
          <p>Morgonstjärnan - Karl Ove Knausgård</p>
        </div>

        <p class="review--text">
          Jag var hos frisören nyligen och han som skulle klippa mig frågade vad
          jag läste. Och där stod jag med Knausgård i handen. Jag kände väl ett
          behov av att gardera mig och göra det förstått att jag var medveten om
          att jag hört att just män i allmänhet läste honom och att jag var en
          av dem som visste bättre. “Tydligen en författare många män gillar”
          klämde jag in mot slutet av min spontana bokpresentation. <br />
          <br />
          “Var det verkligen nödvändigt att nämna det” resonerar jag nu några
          dagar efter när jag läst ut boken. Det känns lite ytligt att jag
          droppade det när jag knappt vet om det är en grej. It’s the word on
          the street, nånstans måste jag ha fått den uppfattningen. First things
          first though, vad tycker jag om själva boken? Kanske hittar jag mitt
          svar där om vad det här handlar om. <br />
          <br />
          Boken är skriven ur ett gäng olika personers perspektiv. Deras
          berättelser är sammanflätade på så sätt att allt utspelar sig under
          samma tidsperiod, under två dygn någonstans i Norge. Boken är överlag
          bra, det är den första boken av Knausgård jag läser. Fick inte med mig
          några särskilda citat men det verkar också vara så Knausgård vill
          jobba. I detaljerna och i en saklig tillvaro där ett myller av
          händelser, små som stora, oansenliga som märkvärdiga, blir till en väv
          som jag plötsligt finner mig uppslukad i. Men på samma sätt som jag
          ibland sjunker in i texten i välbehag så blir den ibland lite
          långrandig. Särskilja detaljutvikelser eller utläggningar om något
          ämne kan tendera att bli lite tråkig läsning, men jag kanske bara är
          otålig. Boken är helt enkelt rätt bra, läsvärd, gedigen och välskriven
          men inte drabbande om det nu är mått för något.<br />
          <br />
          Om boken skulle vara mer tilltalande för män i allmänhet vet jag inte
          helt, men känslan säger mig att så skulle kunna vara fallet. Något jag
          märker är att några av de manliga karaktärerna i Morgonstjärnan
          präglas av rätt destruktiva drag, inte sällan en rätt tilltagen
          alkoholkonsumtion och en något avtrubbad inställning till tillvaron.
          Jag funderar på om detta bara är den ofiltrerade och ocensurerade
          manligheten och att det är en litterär färdighet i sig? Samtidigt
          läste jag nyligen Henrik Bromanders romantrilogi (Riv alla tempel, Vän
          av ordning och Bara en kram) där en missanpassad, alternativ och rå
          manlighet får ta plats på ett sätt som jag inte riktigt sett i annan
          samtida litteratur. Här är det mer obemärkt och liksom i förbifarten,
          vilket mycket väl kan vara Knausgårds författarstil men likväl något
          att ta i beaktning.
          <br />
          <br />
          Det som hände hos frisören (förutom frisyren) var nog att jag hade
          lite svårt för att låta någonting vara osagt. Känner lite likt just nu
          faktiskt att jag skulle vilja vika ut den här texten och innefatta
          flera andra saker, verkligen som ett sorts krampaktigt försvar
          istället för att vila i integriteten och något mer självsäkert. Därför
          är det så bra att öva på att släppa taget, bara släppa iväg de här
          paragraferna i det momentum som internet flyger fram med. Dessutom har
          jag en ny bok som väntar på att läsas!<br />
        </p>
      </div>
    </div>
  </body>
</html>
